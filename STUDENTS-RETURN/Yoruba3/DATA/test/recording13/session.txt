##OLUWA ló ni ilẹ̀ ati gbogbo ohun tí ó wà ninu rẹ̀,
##òun ló ni ayé, ati gbogbo àwọn tí ń gbé inú rẹ̀;
##nítorí pé òun ló fi ìpìlẹ̀ rẹ̀ sọlẹ̀ lórí òkun,
##ó sì gbé e kalẹ̀ lórí ìṣàn omi.
##Ta ló lè gun orí òkè OLUWA lọ?
##Ta ló sì lè dúró ninu ibi mímọ́ rẹ̀?
##Ẹni tí ọwọ́ rẹ̀ mọ́, tí inú rẹ̀ sì funfun,
##tí kò gbẹ́kẹ̀lé oriṣa lásánlàsàn,tí kò sì búra èké.
##Òun ni yóo rí ibukun gbà lọ́dọ̀ OLUWA,
##tí yóo sì rí ìdáláre gbà lọ́wọ́ Ọlọrun, Olùgbàlà rẹ̀.
##Irú wọn ni àwọn tí ń wá OLUWA, àní àwọn tí ń wá ojurere Ọlọrun Jakọbu.
##Ẹ ṣí sílẹ̀ gbayau, ẹ̀yin ìlẹ̀kùn, ẹ wà ní ṣíṣí sílẹ̀, ẹ̀yin ìlẹ̀kùn ayérayé,
##kí Ọba ògo lè wọlé.Ta ni Ọba ògo yìí?
##OLUWA tí ó ní ipá tí ó sì lágbára, OLUWA tí ó lágbára lógun.
##Ẹ ṣí sílẹ̀ gbayau, ẹ̀yin ìlẹ̀kùn,ẹ wà ní ṣíṣí sílẹ̀, ẹ̀yin ìlẹ̀kùn ayérayé,
##kí Ọba ògo lè wọlé.Ta ni Ọba ògo yìí?
##OLUWA àwọn ọmọ ogun,òun ni Ọba ògo náà.
##OLUWA, ìwọ ni mo gbé ojú ẹ̀bẹ̀ sókè sí.
##Ọlọrun mi, ìwọ ni mo gbẹ́kẹ̀lé, má jẹ́ kí ojú ó tì mí;
##má jẹ́ kí ọ̀tá ó yọ̀ mí. OLUWA, má jẹ́ kí ojú ó ti ẹnikẹ́ni tí ó bá gbẹ́kẹ̀lé ọ;
##àwọn ọ̀dàlẹ̀ eniyan ni kí ojú ó tì.
##Fi ọ̀nà rẹ hàn mí, OLUWA, kọ́ mi ní ọ̀nà rẹ.
##Tọ́ mi sí ọ̀nà òtítọ́ rẹ, sì máa kọ́ mi,nítorí ìwọ ni Ọlọrun olùgbàlà mi;
##ìwọ ni mo gbẹ́kẹ̀lé ní ọjọ́ gbogbo. OLUWA, ranti àánú rẹ, ati ìfẹ́ rẹ tí kì í yẹ̀,
##nítorí wọ́n ti wà ọjọ́ ti pẹ́. Má ranti ẹ̀ṣẹ̀ tí mo ti ṣẹ̀ ní ìgbà èwe mi,
##tabi ibi tí mo ti kọjá ààyè mi; ranti mi, OLUWA, nítorí ìfẹ́ rẹ tí kì í yẹ̀, ati nítorí oore rẹ.
##Olóore ati olódodo ni OLÚWA, nítorí náà ni ó ṣe ń fi ọ̀nà han àwọn ẹlẹ́ṣẹ̀.
##A máa tọ́ àwọn onírẹ̀lẹ̀ láti ṣe ohun tí ó tọ́, a sì máa kọ́ wọn ní ìlànà rẹ̀.
##Gbogbo ọ̀nà OLUWA ni ó kún fún ìfẹ́ tí kì í yẹ̀ ati òtítọ́, fún àwọn tí ń pa majẹmu ati òfin rẹ̀ mọ́.
##Nítorí orúkọ rẹ, OLUWA, dárí ẹ̀ṣẹ̀ mi jì mí, nítorí mo jẹ̀bi lọpọlọpọ.
##Ẹni tí ó bá bẹ̀rù OLUWA ni OLUWA yóo kọ́ ní ọ̀nà tí yóo yàn.
##Irú ẹni bẹ́ẹ̀ yóo ní ọpọlọpọ ọrọ̀, àwọn ọmọ rẹ̀ ni yóo sì jogún ilẹ̀ náà.
##Àwọn tí ó bá bẹ̀rù OLUWA ni OLUWA ń mú ní ọ̀rẹ́, a sì máa fi majẹmu rẹ̀ hàn wọ́n.
##OLUWA ni mò ń wò lójú nígbà gbogbo,nítorí òun ni yóo yọ ẹsẹ̀ mi kúrò ninu àwọ̀n.
##Kọjú sí mi kí o sì ṣàánú mi;nítorí n kò lẹ́nìkan, ojú sì ń pọ́n mi.
##Mú ìdààmú ọkàn mi kúrò; kí o sì yọ mí ninu gbogbo ìpọ́njú mi.
##Wo ìpọ́njú ati ìdààmú mi,kí o sì dárí gbogbo ẹ̀ṣẹ̀ mi jì mí.
##Wo iye ọ̀tá tí èmi nìkan ní,ati irú ìkórìíra ìkà tí wọ́n kórìíra mi.
##Pa mí mọ́, kí o sì gbà mí;má jẹ́ kí ojú kí ó tì mí, nítorí ìwọ ni mo sá di.
##Nítorí pípé mi ati òdodo mi, pa mí mọ́, nítorí pé ìwọ ni mo gbẹ́kẹ̀lé.
##Ọlọrun, ra Israẹli pada, kúrò ninu gbogbo ìyọnu rẹ̀.
##Dá mi láre, OLUWA, nítorí ninu ìwà pípé ni mò ń rìn,
##mo sì gbẹ́kẹ̀lé OLUWA láìṣiyèméjì.
##Yẹ̀ mí wò, OLUWA, dán mi wò;yẹ inú mi wò, sì ṣe akiyesi ọkàn mi.
##Nítorí ìfẹ́ rẹ tí kì í yẹ̀ ni mo tẹjúmọ́, mo sì ń fi òtítọ́ bá ọ rìn.
##N kò jókòó ti àwọn èké,n kò sì gba ìmọ̀ràn àwọn ẹlẹ́tàn;
##mo kórìíra wíwà pẹlu àwọn aṣebi,n kò sì jẹ́ bá àwọn eniyan burúkú da nǹkan pọ̀.
##Ọwọ́ mi mọ́, n kò ní ẹ̀bi, OLUWA,mo sì ń jọ́sìn yí pẹpẹ rẹ ká.
##Mò ń kọ orin ọpẹ́ sókè, mo sì ń ròyìn iṣẹ́ ìyanu rẹ.
##OLUWA, mo fẹ́ràn ilé rẹ, tí ò ń gbé,ati ibi tí ògo rẹ wà.
