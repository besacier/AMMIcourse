##OLUWA óo dá ọ lóhùn ní ọjọ́ ìpọ́njú,
##orúkọ Ọlọrun Jakọbu óo dáàbò bò ọ́.
##Yóo rán olùrànlọ́wọ́ sí ọ láti ilé mímọ́ rẹ̀ wá,
##yóo sì tì ọ́ lẹ́yìn láti Sioni wá.
##Yóo ranti gbogbo ẹbọ ọrẹ rẹ,
##yóo sì gba ẹbọ sísun rẹ.
##Yóo fún ọ ní ohun tí o fẹ́ ninu ọkàn rẹ,
##yóo sì mú gbogbo èrò rẹ ṣẹ.
##Ìhó ayọ̀ ni a óo hó nígbà tí o bá ṣẹgun,
##ní orúkọ Ọlọrun wa ni a óo sì fi ọ̀págun wa sọlẹ̀;
##OLUWA yóo dáhùn gbogbo ìbéèrè rẹ.
##Mo wá mọ̀ nisinsinyii pé OLUWA yóo ran ẹni àmì òróró rẹ̀ lọ́wọ́;
##OLUWA yóo dá a lóhùn láti ọ̀run mímọ́ rẹ̀ wá
##yóo sì fi ọwọ́ ọ̀tún rẹ̀ fún un ní ìṣẹ́gun ńlá.
##Àwọn mìíràn gbẹ́kẹ̀lé kẹ̀kẹ́ ogun,
##àwọn mìíràn gbẹ́kẹ̀lé ẹṣin,
##ṣugbọn ní tiwa, àwa gbẹ́kẹ̀lé orúkọ OLUWA Ọlọrun wa.
##Àwọn óo kọsẹ̀, wọn óo sì ṣubú,
##ṣugbọn àwa óo dìde, a óo sì dúró ṣinṣin.
##Fún ọba ní ìṣẹ́gun, OLUWA;
##kí o sì dá wa lóhùn nígbà tí a bá ń ké pè ọ́.
##Ọba ń yọ̀ nítorí agbára rẹ, OLUWA;
##inú rẹ̀ ń dùn lọpọlọpọ nítorí ríràn tí o ràn án lọ́wọ́!
##O ti fún un ní ohun tí ọkàn rẹ̀ ń fẹ́,
##o kò sì fi ohun tí ó ń tọrọ dù ú.
##O gbé ibukun dáradára pàdé rẹ̀;
##o fi adé ojúlówó wúrà dé e lórí.
##Ó bèèrè ẹ̀mí gígùn lọ́wọ́ rẹ; o fi fún un,
##àní, ọjọ́ gbọọrọ títí ayé.
##Òkìkí rẹ̀ pọ̀ nítorí pé o ràn án lọ́wọ́;
##o sì fi iyì ati ọlá ńlá jíǹkí rẹ̀.
##Nítòótọ́ o sọ ọ́ di ẹni ibukun títí lae;
##o sì mú kí inú rẹ̀ dùn nítorí pé o wà pẹlu rẹ̀.
##Nítorí pé ọba gbẹ́kẹ̀lé OLUWA;
##Ọba ń yọ̀ nítorí agbára rẹ, OLUWA;
##inú rẹ̀ ń dùn lọpọlọpọ nítorí ríràn tí o ràn án lọ́wọ́!
##O ti fún un ní ohun tí ọkàn rẹ̀ ń fẹ́,
##o kò sì fi ohun tí ó ń tọrọ dù ú.
##O gbé ibukun dáradára pàdé rẹ̀;
##o fi adé ojúlówó wúrà dé e lórí.
##Ó bèèrè ẹ̀mí gígùn lọ́wọ́ rẹ; o fi fún un,
##àní, ọjọ́ gbọọrọ títí ayé.
##Òkìkí rẹ̀ pọ̀ nítorí pé o ràn án lọ́wọ́;
##o sì fi iyì ati ọlá ńlá jíǹkí rẹ̀.
##Nítòótọ́ o sọ ọ́ di ẹni ibukun títí lae;
##o sì mú kí inú rẹ̀ dùn nítorí pé o wà pẹlu rẹ̀.
##Nítorí pé ọba gbẹ́kẹ̀lé OLUWA;
##a kò ní ṣí i ní ipò pada,
##nítorí ìfẹ́ Ọ̀gá Ògo tí kì í yẹ̀.
##Ọwọ́ rẹ yóo tẹ gbogbo àwọn ọ̀tá rẹ;
##ọwọ́ ọ̀tún rẹ yóo tẹ gbogbo àwọn tí ó kórìíra rẹ.
##O óo jó wọn run bí iná ìléru, nígbà tí o bá yọ sí wọn.

