##Ṣugbọn ìwọ wà nítòsí, OLUWA,òtítọ́ sì ni gbogbo òfin rẹ.
##Ó pẹ́ tí mo ti kọ́ ninu ìlànà rẹ,pé o ti fi ìdí rẹ̀ múlẹ̀ títí lae.Ẹ̀bẹ̀ fún Ìrànlọ́wọ́
##Wo ìpọ́njú mi, kí o gbà mí,nítorí n kò gbàgbé òfin rẹ.
##Gba ẹjọ́ mi rò, kí o sì gbà mí,sọ mí di alààyè gẹ́gẹ́ bí ìlérí rẹ.
##Ìgbàlà jìnnà sí àwọn eniyan burúkú,nítorí wọn kò wá ìlànà rẹ.
##Àánú rẹ pọ̀, OLUWA,sọ mí di alààyè gẹ́gẹ́ bí òtítọ́ rẹ.
##Àwọn tí ń ṣe inúnibíni mi ati àwọn ọ̀tá mi pọ̀,ṣugbọn n kò yapa kúrò ninu ìlànà rẹ.
##Mò ń wo àwọn ọ̀dàlẹ̀ pẹlu ìríra,nítorí wọn kì í pa òfin rẹ mọ́.
##Wo bí mo ti fẹ́ ẹ̀kọ́ rẹ tó!Dá mi sí gẹ́gẹ́ bí ìfẹ́ rẹ tí kì í yẹ̀.
##Òtítọ́ ni gbogbo ọ̀rọ̀ rẹ,gbogbo òfin òdodo rẹ ni yóo máa wà títí lae.
##Àwọn ìjòyè ń ṣe inúnibíni mi láìnídìí,ṣugbọn mo bẹ̀rù ọ̀rọ̀ rẹ tọkàntọkàn.
##Mo láyọ̀ ninu ọ̀rọ̀ rẹ,bí ẹni pé mo ní ọpọlọpọ ìkógun.
##Mo kórìíra èké ṣíṣe, ara mi kọ̀ ọ́,ṣugbọn mo fẹ́ràn òfin rẹ.
##Nígbà meje lojoojumọ ni mò ń yìn ọ́ nítorí òfin òdodo rẹ.
##Alaafia ńláńlá ń bẹ fún àwọn tí ó fẹ́ràn òfin rẹ,kò sí ohun tí ó lè mú wọn kọsẹ̀.
##Mò ń retí ìgbàlà rẹ, OLUWA,mo sì ń pa àwọn òfin rẹ mọ́.
##Mò ń pa àṣẹ rẹ mọ́,mo fẹ́ràn wọn gidigidi.
##Mo gba ẹ̀kọ́ rẹ, mo sì ń tẹ̀lé ìlànà rẹ; gbogbo ìṣe mi ni ò ń rí.
##Jẹ́ kí igbe mi dé ọ̀dọ̀ rẹ, OLUWA,fún mi ní òye gẹ́gẹ́ bí ìlérí rẹ.
##Jẹ́ kí ẹ̀bẹ̀ mi dé iwájú rẹ,kí o sì gbà mí là gẹ́gẹ́ bí ìlérí rẹ.
##Ẹnu mi yóo kún fún ìyìn rẹ,pé o ti kọ́ mi ní ìlànà rẹ.
##N óo máa fi ọ̀rọ̀ rẹ ṣe orin kọ,nítorí pé gbogbo òfin rẹ ni ó tọ̀nà.
##Múra láti ràn mí lọ́wọ́,nítorí pé mo ti gba ẹ̀kọ́ rẹ.
##Ọkàn mi ń fà sí ìgbàlà rẹ, OLUWA;òfin rẹ sì ni inú dídùn mi.
##Dá mi sí kí n lè máa yìn ọ́, sì jẹ́ kí òfin rẹ ràn mí lọ́wọ́.
##Mo ti ṣìnà bí aguntan tó sọnù;wá èmi, iranṣẹ rẹ, rí, nítorí pé n kò gbàgbé òfin rẹ.
##Kí ẹ kọ èyí sílẹ̀ fún ìran tí ń bọ̀,
##kí àwọn ọmọ tí a kò tíì bí lè máa yin OLUWA,
##pé OLUWA bojú wo ilẹ̀ láti òkè mímọ́ rẹ̀,
##láti ọ̀run ni ó ti bojú wo ayé;
##láti gbọ́ ìkérora àwọn ìgbèkùn,
##ati láti dá àwọn tí a dájọ́ ikú fún sílẹ̀.
##Kí á lè pòkìkí orúkọ OLUWA ní Sioni,
##kí á sì máa yìn ín lógo ní Jerusalẹmu,
##nígbà tí àwọn orílẹ̀-èdè bá péjọ tàwọn tọba wọn,láti sin OLUWA.
##Ó ti gba agbára mi ní àìpé ọjọ́, ó ti gé ọjọ́ ayé mi kúrú.
##Mo ní, “Áà! Ọlọrun mi, má mú mi kúrò láyé láìpé ọjọ́,
##ìwọ tí ọjọ́ ayé rẹ kò lópin.”
##Láti ìgbà laelae ni o ti fi ìpìlẹ̀ ayé sọlẹ̀, iṣẹ́ ọwọ́ rẹ sì ni ọ̀run.
##Wọn óo parẹ́ ṣugbọn ìwọ yóo wà títí lae;
##gbogbo wọn yóo gbó bí aṣọ,
##o óo pààrọ̀ wọn bí aṣọ;wọn yóo sì di ohun ìpatì.
##Ṣugbọn ìwọ wà bákan náà,ọjọ́ ayé rẹ kò sì lópin.
##Ọmọ àwọn iranṣẹ rẹ yóo ní ibùgbé;
##bẹ́ẹ̀ ni arọmọdọmọ wọn yóo fẹsẹ̀ múlẹ̀ níwájú rẹ.
##Yin OLUWA, ìwọ ọkàn mi,
##fi tinútinú yin orúkọ rẹ̀ mímọ́.
##Yin OLUWA, ìwọ ọkàn mi, má sì ṣe gbàgbé gbogbo oore rẹ̀,
##ẹni tí ó ń dárí gbogbo ẹ̀ṣẹ̀ rẹ jì ọ́,tí ó ń wo gbogbo àrùn rẹ sàn;
##ẹni tí ó ń yọ ẹ̀mí rẹ kúrò ninu ọ̀fìn,tí ó fi ìfẹ́ rẹ̀ tí kì í yẹ̀ ati àánú dé ọ ládé
