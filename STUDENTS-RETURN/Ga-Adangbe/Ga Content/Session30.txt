##SAJI NI MƐI NI KANEƆ LƐ BIƆ
##Mɛɛ Naagba Yɔɔ Blonya Kusumii Ahe?
##He ni amrɔ nɛɛ ji
##Kɛjɛ teteete lɛ, 
##afɔɔ wiemɔ akɛ Blonya ji Kristofoi agbi jurɔ 
##ko ni akɛyeɔ Yesu fɔmɔ gbi. 
##Shi kusumii pii ni yaa nɔ 
##yɛ gbi jurɔ nɛɛ yeli mli lɛ hãa 
##wɔsusuɔ bɔ ni fee ni akɛ 
##nakai kusumii lɛ bakpɛtɛ Yesu fɔmɔ he.
##Oti kome ji akɛ, 
##saji ni awieɔ kɛkɔ 
##Santa Claus loo Papa Blonya he lɛ ji amale. 
##Nɔ ni akɛfeɔ Santa he mfoniri ŋmɛnɛ 
##akɛ mɔ ko ni he yɔɔ miishɛɛ, 
##kɛ etsɛŋ eyɛŋ, 
##ni ewo atade tsuru lɛ 
##ji nɔ ko ni nitsumɔhe ko 
##ni yɔɔ North America lɛ fee yɛ afi 1931 
##koni amɛkɛtswa amɛnibii ahe adafi yɛ Blonya beiaŋ. 
##Yɛ afi 1950 afii lɛ amli lɛ, 
##Brazilbii komɛi ka akɛ 
##amɛkɛ amɛmaŋ adesã mli gbɔmɔ ko ni ale waa, 
##ni tsɛɔ lɛ Grandpa Indian lɛ 
##baaye Santa Claus najiaŋ. 
##Mɛni jɛ mli kɛba? 
##Woloŋlelɔ kpanaa ko ni atsɛɔ lɛ Carlos E. Fantinati 
##lɛ wie akɛ, mɛi babaoo kpɛlɛ 
##Santa Claus nɔ kwraa fe Grandpa Indian, 
##ni “mɛi kpɛlɛ enɔ po fe abifao Yesu lɛ, 
##ni ebafee mɔ titri 
##ni December 25 gbijurɔyeli lɛ kɔɔ ehe.” 
##Shi ani saji ni awieɔ yɛ Santa Claus he
##lɛ pɛ ji naagba ni yɔɔ Blonya he? 
##Nyɛhãa wɔkwɛa hetoo lɛ, 
##be ni wɔsusuɔ bɔ ni Kristojamɔ je shishi lɛ he lɛ.
##Papa Blonya ni baagi agbo ko tswa esɛɛ
##Encyclopedia Britannica lɛ bɔ amaniɛ akɛ, 
##“Yɛ klɛŋklɛŋ afii ohai enyɔ 
##be ni Kristojamɔ je shishi lɛ mli lɛ, 
##no mli lɛ akpɛlɛɛɛ ni ayeɔ 
##mɛi ni gboi akɛ lá odasefoi, 
##ní Yesu hu fata he lɛ afɔmɔ gbi.” 
##Mɛni hewɔ? Nakai beiaŋ lɛ, 
##Kristofoi lɛ bu fɔmɔ gbi 
##ni ayeɔ lɛ akɛ eji wɔŋjamɔ nifeemɔ, 
##nɔ ko ni esa akɛ 
##atsi he kɛje he kwraa. 
##Anɔkwa, atsĩii be ni akɛɛ akɛfɔ 
##Yesu lɛ tã yɛ Biblia lɛ mli he ko he ko.
##Yɛ afi 300 Ŋ.B. lɛ, 
##Katolik Sɔlemɔ lɛ to Blonyayeli shishi 
##yɛ shidaamɔ ni mra be mli 
##Kristofoi lɛ ekɔ akɛ amɛyeŋ 
##fɔmɔ gbi lɛ fɛɛ sɛɛ. 
##No mli lɛ sɔlemɔ lɛ miitao ni efee
##nɔ ko ni baahã ená 
##hewalɛ waa yɛ mɛi anɔ, 
##no hewɔ ebɔ mɔdɛŋ akɛ 
##ebaajie jamɔi ni yɔɔ 
##Roma ni kɛ amɛhe woɔ wɔŋjamɔ mli lɛ, 
##kɛ gbii juji ni amɛyeɔ 
##yɛ fɛi beiaŋ ní ehe shi waa lɛ kɛya. 
##Penne L. Restad wie yɛ wolo ko 
##ni eŋma lɛ mli akɛ, 
##daa afi kɛjɛ December 17 kɛyashi January 1 lɛ, 
##“Romabii babaoo yeɔ nii, amɛshwɛɔ, amɛfeɔ hoo, 
##ni amɛkɛ amɛhe woɔ gbijurɔyelii 
##krokomɛi hu amli koni amɛkɛwo 
##amɛnyɔŋmɔi lɛ ahiɛ nyam.” 
##Ni yɛ December 25 lɛ, 
##Romabii lɛ yeɔ amɛnyɔŋmɔ 
##ko ni atsɛɔ lɛ Invincible Sun 
##Hulu ni Anyɛɛɛ Enɔ Kunim Aye
##lɛ fɔmɔ he gbi jurɔ. 
##Blonyayeli shishi ni sɔlemɔ lɛ
##to yɛ nakai gbi lɛ nɔ lɛ 
##hã amɛkɔne Romabii pii ayiŋ (Christmas in America) 
##koni amɛye Yesu fɔmɔ gbi moŋ 
##fe ni amɛaaye hulu lɛ fɔmɔ gbi.