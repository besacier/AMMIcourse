##“Jeee gbɔmɛi omale otsɔɔ nɛɛ, 
##shi Nyɔŋmɔ moŋ ni.” 
##Kɛkɛ ni Anania gbee shi ni egbo! 
##Aaafee ŋmɛlɛtswai etɛ sɛɛ lɛ, 
##eŋa Safira ba jɛmɛ. 
##Akɛni eleee nɔ ni eba ewu nɔ hewɔ lɛ, 
##lɛ hu emale ni egbee shi ni egbo.
##Mɛɛ nikasemɔ po enɛ ji nɛkɛ: 
##Ehe miihia ni wɔwie anɔkwale! 
##Lɛɛlɛŋ, esa akɛ wɔ fɛɛ wɔkase nii kɛjɛ enɛ mli. 
##Kɛlɛ, wɔteŋ mɔ fɛɛ mɔ tɔ̃ɔ, 
##titri lɛ kɛ́ gbekɛbii ji wɔ. 
##Ani eŋɔɔɔ onaa akɛ Yehowa sumɔɔ osane ni 
##ekɛ ohe esha baake bo tamɔ 
##bɔ ni ekɛ Petro he esha ke lɛ lɛ?— 
##Shi kaimɔ akɛ, esa akɛ wɔwie anɔkwale. 
##Ni kɛ́ wɔmale lɛ, eyɛ hiɛdɔɔ waa, 
##ni esa akɛ wɔkpa Nyɔŋmɔ fai koni
##ekɛ wɔhe eshai ake wɔ. 
##Ekolɛ nakai ji bɔ ni Petro fee, 
##ni Nyɔŋmɔ kɛ ehe esha ke lɛ. 
##Kɛ́ wɔbɔ mɔdɛŋ waa koni wɔkamale dɔŋŋ lɛ, 
##Nyɔŋmɔ kɛ wɔ hu wɔhe eshai baake wɔ!
##Sanebimɔi ni Biblia lɛ Eha Hetoo
##Mɛni hewɔ atsɛɔ Yesu akɛ Nyɔŋmɔ Bi?
##Nyɔŋmɔ bɛ ŋa diɛŋtsɛ ni ekɛ lɛ fɔ bii. 
##Nyɔŋmɔ ji nibii fɛɛ ni wala yɔɔ amɛmli lɛ a-Bɔlɔ. 
##Abɔ adesai kɛ nyɛmɔ ni baaha amɛnyɛ amɛkase Nyɔŋmɔ sui lɛ. 
##No hewɔ ni atsɛɔ klɛŋklɛŋ adesa ni Nyɔŋmɔ bɔ,
##Adam, akɛ “Nyɔŋmɔ bi” ko lɛ. 
##Nakai nɔŋŋ atsɛɔ Yesu hu akɛ “Nyɔŋmɔ Bi lɛ,” 
##ejaakɛ abɔ lɛ kɛ e-Tsɛ lɛ sui lɛ nɔŋŋ eko.
##Kanemɔ Luka 3:38; Yohane 1:14.
##Mɛɛ be abɔ Yesu?
##Nyɔŋmɔ bɔ Yesu dani ebɔ Adam. 
##Anɔkwa, Nyɔŋmɔ bɔ Yesu ni no sɛɛ lɛ, 
##ekɛ lɛ tsu nii kɛfee nibii krokomɛi fɛɛ, 
##ni ŋwɛi bɔfoi lɛ hu fata he lɛ. 
##No hewɔ ni Biblia lɛ tsɛɔ Yesu akɛ Nyɔŋmɔ 
##“bɔɔ nii fɛɛ ateŋ kromɔbi lɛ.”
##Kanemɔ Kolosebii wolo.
##Yesu hi shi yɛ ŋwɛi 
##akɛ mumɔŋ bɔɔnɔ dani abafɔ lɛ yɛ Betlehem. 
##Beni be bashɛ lɛ, 
##Nyɔŋmɔ jie Yesu wala kɛjɛ ŋwɛi 
##kɛbawo Maria musuŋ bɔni afee ni 
##anyɛ afɔ lɛ akɛ adesa.
##Mɛni hewɔ Nyɔŋmɔ ha afɔ Yesu yɛ shikpɔŋ lɛ nɔ akɛ adesa lɛ? 
##Mɛɛ gbɛfaŋnɔ krɛdɛɛ Yesu tsu he nii? 
##Obaanyɛ oná nakai sanebimɔi lɛ ahetoo yɛ Biblia lɛ mli, 
##ni ebaaha hiɛsɔɔ ni oyɔɔ yɛ nɔ 
##ni Nyɔŋmɔ kɛ Yesu efee eha bo lɛ 
##he lɛ aya hiɛ waa.
##SANEYITSO LƐ MLITSƆƆMƆ: 
##YESU SHITEE LƐ—BƆ NI EHE HIAA, 
##KƐ SƐƐNAMƆ NI YƆƆ HE KƐHA BO
##Yesu Shitee lɛ
##Ani Eba Mli Lɛɛlɛŋ?
##HERODOTUS, ni eji Hela yinɔsaneŋmalɔ 
##ni hi shi afii 2,500 ni eho lɛ, 
##gba sane ko ni kɔɔ Mizraimbii ni 
##hi shi yɛ ebeaŋ lɛ ahe. 
##Eŋma akɛ: 
##“Yɛ shikatsɛmɛi okpɔlɔŋmɛi ashishi lɛ, 
##beni aye nii agbe naa lɛ, 
##nuu ko hiɛɔ tso ni agbɔ lɛ 
##tamɔ gbɔmɔ ni egbo pɛpɛɛpɛ. 
##Ekɛlɛ aaafee mita kome 
##loo nɔ ni shɛɛɛ nakai, 
##ni apɛnte he akɛwo gbonyo adeka mli, 
##ni ekɛkpaa nifeemɔ lɛ shishi. 
##Ekɛ enɛ tsɔɔ mɔ fɛɛ mɔ ni 
##eba okpɔlɔŋmɛɛ lɛ shishi lɛ, 
##ni ekɛɔ akɛ, 
##‘Nyɛnua dãa ni nyɛnáa miishɛɛ, 
##shi kwɛmɔ nɔ ni mihiɛ nɛɛ; 
##kɛ́ ogbo lɛ nɛkɛ obaafee.’”
##Jeee Mizraimbii lɛ pɛ ná nakai 
##susumɔ yɛ wala kɛ gbele he. 
##Ŋmɛnɛ lɛ, wiemɔ 
