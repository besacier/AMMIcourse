##Ejaakɛ mɛɛ naanyobɔɔ yɔɔ 
##jalɛ kɛ mlatɔmɔ teŋ? 
##Aloo mɛɛ tsakpãa yɔɔ la kɛ duŋ teŋ? 
##‘No hewɔ lɛ, nyɛjea amɛteŋ, 
##ni nyɛtsea nyɛhe,’ 
##Yehowa kɛɛ, 
##‘ni nyɛkpaa nɔ ni he tseee lɛ hetaa.
##Mɛni wɔna yɛ niiamlipɛimɔi fioo 
##ni wɔfee nɛɛ mli? 
##Wɔna faŋŋ akɛ Easter jeee Kristofoi agbijurɔyeli.
##Nikeenii Ko Ni Sa Kɛhã Maŋtsɛ
##‘Ŋulamiiaŋkwɛlɔi ni jɛ Boka lɛ jie 
##amɛjwetrii lɛ akpo, 
##ni amɛkekee lɛ nii
##shika tsuru kɛ ohɛ́ ni jeɔ ŋma kɛ mire.
##KƐ́ OYAAKE gbɔmɔ wulu ko nii lɛ, 
##mɛni obaasumɔ ni okɛke lɛ? 
##Yɛ blema lɛ, 
##abuɔ tsofai ni jeɔ ŋma komɛi 
##akɛ amɛjara wa waa tamɔ abuɔ 
##shika tsuru—amɛjara wa aahu 
##akɛ abuɔ amɛ akɛ nɔ ko ni 
##abaanyɛ akɛke maŋtsɛmɛi. 
##Enɛ hewɔ lɛ, 
##nikeenii ni ŋulamiiaŋkwɛlɔi lɛ kɛke 
##“Yudafoi lɛ amaŋtsɛ” 
##lɛ ateŋ enyɔ ji tsofai ni jeɔ ŋma.
##Biblia lɛ wie hu akɛ, 
##be ni Sheba maŋnyɛ lɛ basara Solomon lɛ, 
##‘ehã lɛ shika talentai 
##oha kɛ nyɔŋmai enyɔ kɛ tsofai-kɛ-ŋmai 
##loo balsam mu pii diɛŋtsɛ 
##kɛ tɛi ní jara wa; 
##ni tsofa-kɛ-ŋma ko bɛ 
##ní tamɔ nɔ ni Sheba maŋnyɛ lɛ 
##bahã maŋtsɛ Solomon lɛ.’
##Kronika, Maŋtsɛmɛi hu ke Solomon 
##tsofa-kɛ-ŋma loo balsam mu kɛtsɔɔ 
##naanyobɔɔ ni kã amɛkɛ lɛ teŋ lɛ.
##Mɛni hewɔ tsofai nɛɛ kɛ nibii 
##krokomɛi ni anáa kɛjɛɔ mli lɛ 
##ajara wa waa yɛ blema lɛ? 
##Ejaakɛ akɛtsuɔ yiŋtoi babaoo ni 
##he hiaa waa ahe nii, 
##tamɔ hesaamɔ, jamɔŋ nifeemɔi, 
##kɛ gbonyofuu. 
##(Kwɛmɔ akrabatsa ni ji “ 
##Bɔ ni akɛ Tsofai ni 
##Jeɔ Ŋma Tsu nii yɛ Blema.”) 
##Yɛ bɔ ni aheɔ tsofai ni 
##jeɔ ŋma nɛɛ waa lɛ sɛɛ lɛ, 
##shɔŋŋ ni akɛjɛɔ kɛ nyɔmɔ babaoo 
##ni abɔɔ dani akɛbaa lɛ hu hãa amɛjara waa.
##AKƐFOƆ ARABIA SHIA ŊA LƐ
##Yɛ blema lɛ, 
##tsofai ni jeɔ ŋma tsei komɛi kwɛ̃ɔ 
##yɛ Yordan Jɔɔ lɛ mli. 
##Ni ashɛɔ ekrokomɛi hu kɛjɛɔ maŋsɛɛ. 
##Atsĩ tsofai ni jeɔ ŋma 
##nɛɛ srɔtoi atã yɛ Biblia lɛ mli. 
##Ekomɛi ni ale waa ji Sharon fɔfɔi, 
##aloe, balsam, sinamon, 
##ohɛ́, kɛ mire. 
##Yɛ enɛɛmɛi asɛɛ lɛ, 
##ayɛ bai krokomɛi ni jeɔ 
##ŋma ni akɛhoɔ niyenii tamɔ, 
##kumin, kowɛ, kɛ anetom.
##Nɛgbɛ aná tsofai ni jeɔ ŋma nɛɛ yɛ? 
##Aná aloe, kashia, 
##kɛ sinamon, yɛ ŋmɛnɛŋmɛnɛ China, 
##India, kɛ Sri Lanka. 
##Ni aná mire kɛ ohɛ́ hu kɛjɛ 
##tsei kɛ jwɛi ni kwɛ̃ɔ yɛ Arabia anaigbɛ 
##kɛmiimɔ Somalia ni yɔɔ 
##Afrika lɛ shia ŋa lɛ nɔ mli. 
##Ni he titri ni aná nardo mu yɛ ji 
##Himalayas ni yɔɔ India lɛ.
##Bɔ ni afee ni akɛ tsofai nɛɛ aya Israel lɛ, 
##esa akɛ akɛtsɔ Arabia. 
##Wolo ko (The Book of Spices) wie akɛ, 