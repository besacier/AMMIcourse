##“Aye, anu ni aná miishɛɛ” 
##lɛ ebatsɔ mɛi adaŋ kotsa. 
##Kɛ́ wala lɛ fɛɛ nɛ lɛ, 
##mɛni hewɔ oshwɛɛɛ ohiɛ 
##jogbaŋŋ bɔ ni obaanyɛ? 
##Mɛni hewɔ kwraa esa akɛ ogba 
##ohe naa akɛ obaafee nɔ ni ja? 
##Kɛ́ gbele ji wala naagbee kwraa lɛ, 
##no lɛ jwɛŋmɔ yɛ mli diɛŋtsɛ 
##akɛ wɔbaahi shi kɛha amrɔ nɛɛ pɛ. 
##Bɔfo Paulo wie lɛɛlɛŋ. 
##Etsɔɔ susumɔ ni mɛi ni heee gbohiiashitee lɛ amɛyeee 
##lɛ hiɛ lɛ kɛ wiemɔi nɛɛ: 
##“Kɛ́ gbohii eteee shi lɛ: 
##‘Nyɛhaa wɔyea nii ni wɔnua dãai, 
##ejaakɛ wɔ́ lɛ, wɔbaagboi!’”
##Anɔkwa, Paulo diɛŋtsɛ heee eyeee akɛ hiɛ baakpa 
##gbohii lɛ anɔ kɛya naanɔ. 
##Ená nɔmimaa akɛ gbohii lɛ baaba wala mli ekoŋŋ, 
##kɛ gbɛkpamɔ akɛ amɛgboiŋ kwraa dɔŋŋ. 
##Enɔmimaa lɛ damɔ shihilɛ ko ni 
##ba ni he hiaa waa ni ji anɔkwa 
##sane ko ni nɔ ko kwraa nyɛŋ atsake lɛ lɛ nɔ
##Kristo Yesu shitee lɛ. Anɔkwa, 
##nakai shitee lɛ bafee nifeemɔ wulu kome ko 
##ni waje mra beaŋ kaselɔi lɛ ahemɔkɛyeli.
##Shi te Yesu shitee lɛ he hiaa ha tɛŋŋ, 
##ni mɛɛ sɛɛnamɔ yɔɔ he kɛha wɔ? 
##Te wɔfeɔ tɛŋŋ wɔleɔ po akɛ eba mli lɛɛlɛŋ lɛ? 
##Ha wɔkwɛ bɔ ni Paulo kɛ niiahesusumɔ 
##tsɔɔ sane nɛɛ mli eha beni 
##eŋma wolo eyaha Kristofoi 
##ni hi Korinto lɛ.
##NI EJI ATEEE KRISTO SHI KULƐ?
##Kristofoi komɛi ni hi blema 
##Korinto lɛ ayiŋ futu amɛ fioo 
##yɛ sane nɛɛ he, 
##ni mɛi komɛi hu heee amɛyeee kwraa akɛ 
##abaatee gbohii ashi diɛŋtsɛ. 
##Beni bɔfo lɛ ŋmaa eklɛŋklɛŋ 
##wolo lɛ ehaa Kristofoi ni yɔɔ jɛmɛ lɛ, 
##etsĩ nibii komɛi ni eji gbohiiashitee 
##bɛ kulɛ ebaaba lɛ atã. 
##Eŋma akɛ: 
##“Shi kɛ́ gbohiiashitee ko bɛ lɛ, 
##belɛ Kristo hu ateee lɛ shi. 
##Shi kɛ́ ateee Kristo shi lɛ, 
##belɛ wɔshiɛmɔ lɛ efee yaka, 
##ni nyɛhemɔkɛyeli lɛ hu efee yaka; 
##ni asaŋ akpa wɔ shi akɛ 
##Nyɔŋmɔ he amale odaseyelɔi ji wɔ 
##Nyɛhemɔkɛyeli lɛ efee yaka, 
##ni nyɛkamɔ nyɛhe eshai lɛ amli lolo
##Mɛi ni ewɔ yɛ Kristo mli lɛ hu elaaje.”
##“Ejie ehe kpo etsɔɔ 
##aaafee nyɛmimɛi ohai enumɔ loo nɔ̃ shikome 
##No sɛɛ lɛ ejie ehe kpo etsɔɔ Yakobo, 
##no sɛɛ lɛ bɔfoi lɛ fɛɛ. 
##Shi amɛ fɛɛ amɛ sɛɛ 
##lɛ ejie ehe kpo etsɔɔ mi hu.”
##Paulo kɛ sane ko ni ewa waa akɛ 
##abaaje he ŋwane kpa ewiemɔ lɛ hiɛ: 
##Kɛ́ ateŋ gbohii ashi lɛ, 
##belɛ ateee Kristo hu ni gbo 
##lɛ shi kɛbaaa wala mli. 
##Eji ateee Kristo shi kulɛ, 
##mɛni baaba? 
##Belɛ sanekpakpa lɛ ni ashiɛɔ lɛ baafee yaka, 
##ebaafee amale diɛŋtsɛ. 
##Ejaakɛ Kristo shitee 
##lɛ ji Kristofoi ahemɔkɛyeli 
##lɛ amli otii lɛ ekome, 
##ni ekɛ Biblia mli shishijee tsɔɔmɔi 
##kwraa ni kɔɔ Nyɔŋmɔ nɔyeli, 
##egbɛ́i, e-Maŋtsɛyeli lɛ, 
##kɛ wɔyiwalaheremɔ he lɛ yɛ tsakpãa. 
##Eji ateee Kristo shi kulɛ, 
##sane ni Paulo kɛ bɔfoi krokomɛi
##lɛ shiɛ lɛ baafee saji foji 
##komɛi kɛkɛ ni sɛɛnamɔ ko kwraa bɛ he.